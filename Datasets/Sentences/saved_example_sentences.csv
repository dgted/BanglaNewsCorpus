 পয়লা বৈশাখের দ্বিতীয় বৃহৎ অনুষ্ঠান ছিল ‘হালখাতা’
 অনুষ্ঠানটি করতেন ব্যবসায়ীরা
 কৃষিভিত্তিক সমাজ ফসল বিক্রি করে হাতে নগদ পয়সা পেত
 পাট ছিল নগদ পয়সার উৎস
 ফসলের মৌসুমে ফসল বিক্রির টাকা হাতে না এলে কৃষকসহ প্রায় কেউই নগদ টাকার মুখ খুব একটা দেখতে পেতেন না
 ফলে সারা বছর বাকিতে জিনিসপত্র না কিনে তাদের কোনো উপায় ছিল না
 পয়লা বৈশাখের হালখাতা অনুষ্ঠানে তাঁরা দোকানিদের বাকির টাকা মিটিয়ে দিতেন
 অনেকে আংশিক পরিশোধ করেও নতুন বছরের খাতা খুলতেন
 তারা পণ্য বাকিতে বিক্রি করতেন
 সবাই সবাইকে চিনতেন বলে বাকি দেওয়ার বিষয়ে দ্বিধা থাকত না
 টাকা কেউ মেরে দেবে না বলেই বিশ্বাস করতেন তাঁরা
 এর আগে পয়লা বৈশাখে নবাব ও জমিদারেরা ‘পুণ্যাহ’ উৎসব পালন করতেন বলে জানান শামসুজ্জামান খান
" তিনি বলেন, এর মূল উদ্দেশ্য ছিল খাজনা আদায়"
 মুর্শিদাবাদের নবাবদের পাশাপাশি বাংলার জমিদারেরাও এ অনুষ্ঠান করতেন
 প্রজারা ওই দিন এসে খাজনা মিটিয়ে দিতেন এবং মিষ্টিমুখ করে যেতেন
" শামসুজ্জামান খান বলেন, এখন মানুষের হাতে নগদ অর্থের অভাব নেই"
 এখন আর আগের মতো পরিস্থিতি নেই
 সমাজের বিশাল বিবর্তন ঘটেছে
 গ্রাম বাংলার জনজীবনেও ব্যাপক পরিবর্তন হয়েছে
 কেউ কাউকে চেনেন না
" কৃষিভিত্তিক সমাজ থেকে সরে গিয়ে নগরভিত্তিক সমাজ গড়ে উঠেছে, শিল্প বিকশিত হচ্ছে"
 সবার হাতে কম বেশি নগদ অর্থ আছে এখন
 তাই হালখাতা পালনের ক্ষেত্রেও ব্যাপক পরিবর্তন এসেছে
"  ঢাকার ইতিহাস, ঐতিহ্য ও সংস্কৃতিচর্চার প্রতিষ্ঠান ‘ঢাকা কেন্দ্র’ এর পরিচালক পুরান ঢাকা বিশেষজ্ঞ আজিম বখ্শ ষাট সত্তর দশকে তাঁর তরুণ বয়সে দেখা হালখাতার অভিজ্ঞতা তুলে ধরে প্রথম আলোকে বলেন, ‘এটা মূলত ব্যবসায়ীদের অনুষ্ঠান"
" পুরান ঢাকায় হিন্দু ব্যবসায়ীরা, বিশেষ করে পাইকারি ব্যবসায়ীদের মধ্যে বেশ আড়ম্বরে হালখাতা করার প্রবণতা ছিল"
 এটা বেশ ভাবগাম্ভীর্যের মধ্য দিয়ে পালন করা হতো
 সারা বছরের লেনদেনের পর পয়লা বৈশাখে হিসাবের খাতাটি হালনাগাদ করা হতো
 সেটি ছিল লাল সালু কাপড়ের মলাটে মোড়ানো লাল রঙের একটি খাতা
 দুই তিন ভাঁজ দিয়ে ফিতা দিয়ে বেঁধে রাখা হতো
 সেই খাতায় পুরোনো হিসাব চুকিয়ে নতুন হিসাব খোলা হতো
" যাঁরা বাকিতে পণ্য নিয়েছিলেন, তাঁরা সেই দিন দল বেঁধে এসে বাকি পরিশোধ করতেন এবং নতুন বছরের জন্য অগ্রিম অর্থ দিয়ে যেতেন"
"’ আজিম বখ্শ বলেন, ‘আমি দেখেছি, হিন্দু ব্যবসায়ীরা পুরোনো খাতা বাদ দিয়ে পয়লা বৈশাখে হালখাতা শুরুর আগে নতুন খাতাটি নিয়ে ঢাকেশ্বরী মন্দিরে যেতেন"
 পূজা দিতেন
 পূজারিরা সিঁদুরের মধ্যে কাঁচা পয়সা ডুবিয়ে সেই পয়সা সিলমোহরের মতো ব্যবহার করে নতুন খাতায় ছাপ মেরে তা উদ্বোধন করতেন
 পয়সাকে লক্ষ্মী হিসেবে বিবেচনা করে ব্যবসায় লাভবান হওয়ার আশায় এই আচার পালন করতেন তাঁরা
 পুরান ঢাকায় মুসলিম ব্যবসায়ীদের আধিক্য বাড়ার সঙ্গে সঙ্গে এই উৎসব ফিকে হওয়া শুরু করে
" আজিম বখ্শ আরও বলেন, পুরান ঢাকায় এখন বনেদি ব্যবসায়ী নেই বললেই চলে"
 শহরের বিস্তারের সঙ্গে এই ঐতিহ্য রং হারাতে শুরু করেছে
 তবে এখনো স্বর্ণকারের মধ্যে হালখাতা করার প্রবণতা রয়ে গেছে
 ছোটখাটো করে হলেও তাঁরা হালখাতার ঐতিহ্য ধরে রেখেছেন
" শাঁখারীবাজার, তাঁতিবাজার, ফরাশগঞ্জ, বাদামতলী, ইমামগঞ্জ, চকবাজারে ব্যবসায়ীরা ছোট পরিসরে হলেও হালখাতা করেন"
 বড় স্বর্ণ ব্যবসায়ীদের কেউ কেউ এটা অনুসরণ করে চলেছেন
"  যেভাবে হালখাতাবাংলা নববর্ষ নিয়ে বাংলা একাডেমির মহাপরিচালক শামসুজ্জামান খানের প্রবন্ধ, মোবারক হোসেনের সম্পাদনায় বাংলা একাডেমি প্রকাশিত ‘বাংলাদেশে উৎসব, নববর্ষ’, সাদ উর রহমানের ‘উৎসবের ঢাকা’ বই এবং ঢাকা কেন্দ্রের তথ্য অনুসারে, মোগল আমলে খাজনা আদায় করা হতো হিজরি বর্ষপঞ্জি অনুসারে"
 কিন্তু হিজরি বর্ষপঞ্জি চন্দ্র মাসের হিসাবে চলার কারণে এখানে কৃষি খাজনা আদায়ে অসুবিধা হতো
 খাজনা আদায়ের শৃঙ্খলা আনা ও প্রজাদের অনুরোধে মোগল সম্রাট আকবর বিখ্যাত জ্যোতিষবিদ আমির ফতেহউল্লাহ সিরাজীকে বাংলা সালের সংস্কার আনার নির্দেশ দেন
 তিনি সেই নির্দেশ অনুসারে হিন্দু সৌর ও হিজরি পঞ্জিকা বিশ্লেষণ করে নতুন বাংলা সনের নিয়ম নির্ধারণ করেন
 বাংলা সালের ইতিহাস সুস্পষ্টভাবে জানা না গেলেও অধিকাংশ ঐতিহাসিক ও পণ্ডিত মনে করেন ১৫৫৬ সাল বা ৯৯২ হিজরিতে মোগল সম্রাট আকবর বাংলা সন চালু করেন
" আধুনিক গবেষকদের মধ্যে কেউ কেউ মনে করেন, আকবর সর্বভারতীয় যে ইলাহী সন প্রবর্তন করেছিলেন তার ভিত্তিতেই বাংলায় আকবরের কোনো প্রতিনিধি বা মুসলমান সুলতান বা নবাব বাংলা সনের প্রবর্তন করেন"
 সে জন্য একে ‘সন’ বা ‘সাল’ বলা হয়
" ‘সন’ কথাটি আরবি, আর ‘সাল’ হলো ফারসি"
" প্রথমে এ সালের নাম রাখা হয়েছিল ফসলি সন, পরে বঙ্গাব্দ বা বাংলা নববর্ষ হিসেবে পরিচিতি পায়"
 এরপর চৈত্র মাসের শেষ দিনে (সংক্রান্তি) জমিদারি সেরেস্তারা প্রজাদের কাছ থেকে কৃষি ও রাজস্ব কর বা খাজনা আদায় করতেন
" এ সময় প্রত্যেক চৈত্র মাসের শেষ দিনের মধ্যে সব খাজনা, মাসুল বা কর পরিশোধ করা হতো"
" এর পরের দিন পয়লা বৈশাখে ভূমির মালিকেরা নিজেদের অঞ্চলের প্রজা বা অধিবাসীদের মিষ্টি, মিষ্টান্ন, পান সুপারি দিয়ে আপ্যায়ন করতেন"
 একই ধারাবাহিকতায় ১৬১০ সালে মোগল সম্রাট জাহাঙ্গীরের নির্দেশে ঢাকায় সুবেদার ইসলাম খান চিশতি তাঁর বাসভবনের সামনে প্রজাদের শুভ কামনা করে মিষ্টি বিতরণ ও উৎসবের আয়োজন করতেন
" খাজনা আদায় ও হিসাব নিকাশের পাশাপাশি চলত মেলা, গান বাজনা ও হালখাতা অনুষ্ঠান"
" পরবর্তী সময় ব্রিটিশ আমলে ঢাকায় মিটফোর্ডের নলগোলার ভাওয়াল রাজার কাচারিবাড়ি, ফরাশগঞ্জের রূপলাল হাউস, পাটুয়াটুলীর সামনে প্রতিবছর পয়লা বৈশাখে পুণ্যাহ অনুষ্ঠান হতো"
  হালখাতার হালে পানিপয়লা বৈশাখ সামনে রেখে পুরান ঢাকার ব্যবসায়ীরা হালখাতা কিনছেন
 অন্য সময়ের তুলনায় এই সময়ে হালখাতা বিক্রিও বেড়েছে
" হালখাতা উৎপাদন প্রতিষ্ঠান পুরান ঢাকার লোকনাথ বুক এজেন্সির পরিচালক আসিফুজ্জামান ইহাম প্রথম আলোকে বলেন, বছরজুড়ে হালখাতা বিক্রি হলেও পয়লা বৈশাখের আগে আগে এর বিক্রি বেড়ে যায়"
 অনেক প্রতিষ্ঠানের হিসাব এখন কম্পিউটারাইজড
 তবে পুরান ঢাকার বেশির ভাগ ব্যবসায়ী খাতাপত্রেই হিসাব তুলে রাখেন
" পুরান ঢাকার স্বর্ণব্যবসায়ী, শ্যামবাজারের আড়তদারেরা তাঁদের প্রধান ক্রেতা"
 তবে নতুন ঢাকায় ব্যবসা করছেন এমন অনেক স্বর্ণ ব্যবসায়ী তাঁদের তৈরি এই খাতা কিনে থাকেন
" তিনি জানান, সরকারি হিসাবে শনিবার নববর্ষ পালন হলেও তাঁরা বাঙালি রীতি অনুসারে পরদিন রোববারও নববর্ষ উদ্যাপন করবেন"
  পুরান ঢাকার চক মোগলটুলিতে স্টেশনারির প্রতিষ্ঠান রয়েছে মো. মনির হোসেনের
" প্রথম আলোকে তিনি বলেন, আগের রীতি অনুসারে পয়লা বৈশাখের আগে বাকি টাকা পরিশোধ সেভাবে না হলেও তাঁরা হালখাতা উৎসবের ঐতিহ্য ছোট পরিসরে হলেও ধরে রেখেছেন"
" তাঁর প্রতিষ্ঠান ধুয়ে মুছে পরিষ্কার করা হয়েছে, সাজানো হয়েছে"
 লেনদেন রয়েছে এমন ব্যবসায়ী ও ক্রেতাদের মিষ্টি দিয়ে আপ্যায়নের ব্যবস্থা রেখেছেন তিনি
"  পুরান ঢাকার ইমামগঞ্জের হার্ডওয়্যার সামগ্রীর ব্যবসায়ী সানোয়ার হোসেন প্রথম আলোকে বলেন, প্রতিষ্ঠান পরিচ্ছন্ন করার পাশাপাশি ব্যবসায় সাফল্য প্রার্থনার জন্য মিলাদের আয়োজন করেছেন"
" তিনি বলেন, পুরান ঢাকায় আগের মতো ধুমধাম করে হালখাতা হয় না"
 তবে ছোট পরিসরে হলেও ব্যবসায়ীরা এই ঐতিহ্য ধরে রেখেছেন
 অনেক ব্যবসায়ী আছেন যাঁরা লেনদেনে স্বচ্ছতা রাখেন
 তাঁর প্রতিষ্ঠান থেকে বাকিতে পণ্য নিয়েছেন এমন কয়েকজন ব্যবসায়ী পয়লা বৈশাখকে সামনে রেখে কয়েক দিন আগেই পুরোনো বছরের হিসাব চুকিয়ে দিয়েছেন
  নতুন ঢাকাতেও হালখাতার আয়োজন করেছেন স্বর্ণ ব্যবসায়ীরা
" আমিন জুয়েলার্সের নিউমার্কেট শাখার ব্যবস্থাপক মো. ইউনুস খান প্রথম আলোকে জানান, রাজধানীতে তাঁদের ছয়টি শাখা রয়েছে"
 সব শাখাতেই হালখাতা উৎসব করছেন তাঁরা
 এ জন্য তাঁদের ক্রেতাদের কার্ড পাঠিয়ে আমন্ত্রণ জানানো হয়েছে
" তিনি বলেন, ‘হালখাতার জন্য আমাদের প্রত্যেকটি শাখা প্রতিষ্ঠানকে সাজানো হচ্ছে"
" সারা বছর ধরে আমাদের তৈরি অলংকার যাঁরা কিনেছেন, তাঁদের আমন্ত্রণ জানানো হয়েছে"
 তাঁদের মিষ্টি দিয়ে আপ্যায়নের ব্যবস্থা রেখেছি আমরা
’
বাংলাদেশ ও ভারতের দ্বিপক্ষীয় চুক্তি অনুসরণ করে এবার বহিঃসমর্পণ ও বন্দী হস্তান্তর চুক্তি সই করতে যাচ্ছে বঙ্গোপসাগরীয় অঞ্চলের জোট বিমসটেক
 জাতীয় ও আন্তরাষ্ট্রীয় অপরাধ দমনের জন্য বহুপক্ষীয় কারিগরি ও অর্থনৈতিক সহযোগিতার বঙ্গোপসাগরীয় উদ্যোগ (বিমসটেক) চুক্তি দুটি সইয়ের উদ্যোগ নিয়েছে
" চুক্তির খসড়ার প্রসঙ্গ টেনে পররাষ্ট্র মন্ত্রণালয়ের এক জ্যেষ্ঠ কর্মকর্তা গত বৃহস্পতিবার প্রথম আলোকে জানিয়েছেন, রাজনৈতিক অপরাধের সঙ্গে যুক্ত কোনো ব্যক্তি বন্দী প্রত্যর্পণের আওতায় পড়বে না"
 ‘বিমসটেক কনভেনশন রিলেটিং টু দ্য এক্সট্রাডিশন অব ফিউজিটিভ অফেন্ডারস’ এবং ‘বিমসটেক কনভেনশন অন দ্য ট্রান্সফার অব সেনটেন্সড পারসনস’ নামের দুটি চুক্তির খসড়া তৈরি করেছে ভারত
 সদস্যদেশগুলোর মতামতের পর দিল্লিতে সম্প্রতি এক বৈঠকে চুক্তিগুলো প্রায় চূড়ান্ত হয়েছে
 আগামী জানুয়ারিতে নেপালে বিমসটেক পররাষ্ট্রসচিবদের বৈঠকে চূড়ান্ত হওয়ার পর জোটের পরবর্তী শীর্ষ সম্মেলনে চুক্তিগুলো সই হতে পারে
 আগামী বছরের প্রথমার্ধে নেপালে বিমসটেকের চতুর্থ শীর্ষ সম্মেলন হওয়ার কথা রয়েছে
" পররাষ্ট্র মন্ত্রণালয়ের জ্যেষ্ঠ কর্মকর্তারা জানান বাংলাদেশ, ভুটান, ভারত, মিয়ানমার, নেপাল, থাইল্যান্ড ও শ্রীলঙ্কাকে নিয়ে গঠিত সাত দেশের জোট এক দেশের অপরাধীদের অন্য দেশে পালিয়ে যাওয়া বন্ধ করতে বহিঃসমর্পণ চুক্তি সইয়ের সিদ্ধান্ত নিয়েছে"
 নানা পন্থায় সীমান্ত পেরিয়ে অপরাধীরা খুব সহজেই নিজের দেশ থেকে অন্য দেশে পালিয়ে যায় এবং কখনো কখনো দীর্ঘদিন আশ্রয় নিয়ে থাকে
" এ ছাড়া কোনো কোনো অপরাধী এমন সব অপরাধের সঙ্গে জড়িত, যা তাদের অন্য দেশে নেটওয়ার্ক গড়ে তুলতে সাহায্য করে"
 তাই এসব অপরাধীকে রুখতে বিমসটেকের দেশগুলোর বহিঃসমর্পণ চুক্তি করা জরুরি হয়ে পড়েছে
" বহিঃসমর্পণ চুক্তির খসড়ায় সদস্য রাষ্ট্রগুলোকে একে অন্যকে বন্দী বিনিময়ের অনুরোধ করলে কার কী দায়িত্ব হবে, কোন ধরনের অপরাধ করলে বন্দী বিনিময় করা যাবে, কী করলে বন্দী বিনিময় করা যাবে না, তা স্পষ্ট করে বলা হয়েছে"
" বহিঃসমর্পণ চুক্তি ছাড়াও এ সাতটি দেশের কোনো নাগরিক অন্য দেশে সাজাপ্রাপ্ত হলে তারা যাতে নিজের দেশে সাজাভোগের জন্য ফিরে যেতে পারে, সে জন্য সই হবে বন্দী হস্তান্তর চুক্তি"
 এ চুক্তি করার উদ্দেশ্য হচ্ছে এ জোটের সদস্যদের মধ্যে সহযোগিতা বৃদ্ধি করা এবং সাজা পাওয়া আসামিদের নিজেদের দেশে পুনর্বাসন করা
 এখন পর্যন্ত সদস্যদেশগুলোর মধ্যে ভারতের সঙ্গে বহিঃসমর্পণ ও বন্দী হস্তান্তর এবং থাইল্যান্ডের সঙ্গে বহিঃসমর্পণ চুক্তি সই করেছে বাংলাদেশ
" এ ক্ষেত্রে বিমসটেকের চুক্তি সম্পর্কে জানতে চাইলে পররাষ্ট্র মন্ত্রণালয়ের এক কর্মকর্তা বলেন, সদস্যদেশগুলো প্রত্যেকে একে অন্যের সঙ্গে আলাদা আলাদাভাবে এ চুক্তি করার চেয়ে জোটের হয়ে সই করলে তা সবার জন্য বলবৎ হবে"
 তাই ভারত ও থাইল্যান্ডের সঙ্গে বাংলাদেশের দ্বিপক্ষীয় চুক্তিগুলো বিমসটেকের চুক্তির সঙ্গে সাংঘর্ষিক হবে না
‘দেবী’ নিয়ে ভীষণ ব্যস্ত জয়া আহসান
