title,content,category
এমন কিছুও সম্ভব!,"৪০০ মিটারের হিটে অংশ নেওয়া সবাই ডিসকোয়ালিফাইড হয়েছেন!   ফেবারিট ব্রালোন ট্যাপলিনও ছিলেন এ হিটে।   ইনডোর বিশ্ব চ্যাম্পিয়নশিপের এ ঘটনা অ্যাথলেটিকসের ইতিহাসেই প্রথম।    এক হিটে দৌড়ালেন ৫ জন। দৌড় শেষ হওয়ার পর দেখা গেল কারও মুখেই হাসি নেই। সবার আগে দৌড় শেষ করা ট্যাপলিনের মুখেও না। কারণ সবাই যে ডিসকোয়ালিফাইড হয়েছেন! এমনই এক অবিশ্বাস্য ঘটনা জন্ম দিয়েছে ইনডোর বিশ্বচ্যাম্পিয়নশিপ। এমন ঘটনা অ্যাথলেটিকসের ইতিহাসেই প্রথম বলে স্বীকার করে নিয়েছে আইএএএফ।  ২০১৮ সালের ইনডোর বিশ্বচ্যাম্পিয়নশিপ চলছে বার্মিংহামে। ৪০০ মিটারের তৃতীয় হিটে নজর ছিল সবার। এ বছর টাইমিংয়ে সবচেয়ে এগিয়ে ছিলেন যিনি, সেই ব্রালোন ট্যাপলিন যে ছিলেন এই হিটে। সোনা জয়ের প্রত্যাশা নিয়ে আশা ট্যাপলিন ছাড়াও ছিলেন ২০১৬ সালে ইনডোরে রুপা জয়ী ও ২০১৭ বিশ্ব চ্যাম্পিয়নশিপে ব্রোঞ্জজয়ী আবদালেলাহ হারুন। শুরুতেই গন্ডগোল। ‘ফলস স্টার্ট’ করে বাদ পড়ে গেলেন হারুন। ট্যাপলিন অনুমোদিত সীমায় পৌঁছানোর আগেই ‘ফ্রি’ লেনে গিয়ে বিপদ বাধিয়েছেন। হিটের বাকি তিনজন স্টিভেন গেইল, আলোনজো রাসেল ও অস্ট্রিস কারপিনস্কিস সবাই যার যার লেনের বাইরে দৌড়ে বাদ পড়েছেন। এভাবে পুরো হিটের সবার বাদ পড়াকে আইএএএফ বর্ণনা করেছে এক শব্দে, ‘অভূতপূর্ব’",sports
পাঁচ সেমিফাইনাল বনাম এক যা বলছে,"বিশ্বকাপে ফ্রান্সের এটি ষষ্ঠ সেমিফাইনাল। বেলজিয়াম এর আগে একবারই সেমিফাইনাল খেলেছে। দুই দলের সেমিফাইনালের গল্প লেখা থাকল এখানে ১৯৫৮ বিপক্ষ ব্রাজিলসোলনা, সুইডেনফল ২ ৫ গোলে হারপ্রথম ৩৭ মিনিট ব্রাজিলের সঙ্গে পাল্লা দিয়েই লড়েছে ফ্রান্স। দ্বিতীয় মিনিটেই গোল পেয়ে যান ব্রাজিলের ভাভা। নবম মিনিটে গোল শোধ করে ফেলেন জাস্ট ফন্টেইন। ৩৭ মিনিটে চোট পেয়ে ফ্রান্সের অধিনায়ক রবার্ত জঙ্কে উঠে যেতেই খেল খতম। ২ মিনিটের মধ্যে দিদির গোলে এগিয়ে যায় ব্রাজিল। দ্বিতীয়ার্ধে ফরাসি রক্ষণভাগকে ছিঁড়েখুঁড়ে হ্যাটট্রিক ১৭ বছর বয়সী পেলের। শেষে একটি সান্ত্বনার গোল পায় ফ্রান্স।  ১৯৮২ বিপক্ষ পশ্চিম জার্মানিসেভিয়া, স্পেনফল ৩ ৩ ড্র ম্যাচে টাইব্রেকারে ৪ ৫ গোলে হারনির্ধারিত সময়ে ১ ১ ড্র। অতিরিক্ত সময়ের ৮ মিনিটের মধ্যে ফ্রান্স এগিয়ে ৩ ১ গোলে। ১০২ থেকে ১০৮ এই ৬ মিনিটের মধ্যে দুই গোল করে সমতায় জার্মানি। জার্মান মেশিনের সঙ্গে টাইব্রেকারে আর পেরে উঠল না ফরাসিরা। তবে রোমাঞ্চকর এই ম্যাচটি কুখ্যাত হয়ে আছে জার্মান গোলরক্ষক হ্যারাল্ড শুমাখারের জঘন্য এক ফাউলের জন্য। ৫৭ মিনিটে ফ্রান্সের বদলি খেলোয়াড় প্যাট্রিক ব্যাটিস্টনকে পেনাল্টি বক্সের বাইরে এমন লাথি মারেন যে দাঁত ও পাঁজরের হাড় ভেঙে যায় তাঁর। শুমাখারকে লাল কার্ড দেখানো দূরের কথা, রেফারি ফাউলের বাঁশিও বাজাননি।  ১৯৮৬ বিপক্ষ পশ্চিম জার্মানি গুয়াদালহারা, মেক্সিকোফল ০ ২ গোলে হারআরেকটি সেমিফাইনাল, আরেকবার মুখোমুখি ব্যাটিস্টন শুমাখার। এবং আরেকবার শেষ চারেই উবে গেল ফরাসি সৌরভ। আগেরবারের মতো এবার আর কোনো অঘটন হয়নি। হাতে হাত মিলিয়েই ম্যাচটি শুরু করেন ব্যাটিস্টন শুমাখার। ফ্রান্সের হারে বড় দায় গোলরক্ষক জোয়েল ব্যাটসের। ৯ মিনিটে আন্দ্রেস ব্রেমার ফ্রি কিকটি তাঁর বুকের নিচ দিয়ে চলে যায় জালে। ৮৯ মিনিটে আগুয়ান ব্যাটসের মাথার ওপর দিয়ে বল নিয়ে গিয়ে দ্বিতীয় গোলটি করেন রুডি ফোলার।  ১৯৯৮ বিপক্ষ ক্রোয়েশিয়াপ্যারিস, ফ্রান্সফল ২ ১ গোলে জয়ীঅবশেষে সেমিফাইনালের গেরো কাটল ফ্রান্সের। নিজের দেশের বিশ্বকাপে প্রথমবারের মতো ফ্রান্স ফাইনালে উঠল রাইটব্যাক লিলিয়াম থুরামের ২ গোলে। ১৪২ ম্যাচের আন্তর্জাতিক ক্যারিয়ারে এর আগে পরে আর কখনোই গোল পাননি থুরাম। ৪৬ মিনিটে ম্যাচের প্রথম গোলটি করেছিলেন ক্রোয়েশিয়ার ডেভর সুকার। ১ মিনিট পরেই তা শোধ করে দেন থুরাম। ৭৬ মিনিটে লরাঁ ব্লাঁর লাল কার্ডের কথাও বলতে হয়। এতে যে ফাইনালটাই খেলা হয়নি ব্লাঁর।  ২০০৬ বিপক্ষ পর্তুগালমিউনিখ, জার্মানিফল ১ ০ গোলে জয়ীপেনাল্টি বক্সে থিয়েরি অঁরিকে ফেলে দিয়েছিলেন কারভালহো। পেনাল্টির বাঁশি বাজালেন রেফারি, যা থেকে গোল করতে ভুল করেননি জিনেদিন জিদান। ৩৩ মিনিটের ওই গোলটাই শেষ পর্যন্ত ধরে রাখল ফ্রান্স। আট বছর পর উঠে গেল আরেকটি ফাইনালে।  বেলজিয়াম ১৯৮৬ বিপক্ষ আর্জেন্টিনা মেক্সিকো সিটি, মেক্সিকো ফল ০ ২ গোলে হারবিশ্বকাপে এর আগে একবারই সেমিফাইনাল খেলেছে বেলজিয়াম। সেই সেমিফাইনালে আর্জেন্টিনার কাছে হেরেছে না বলে বলা ভালো হেরেছে ডিয়েগো ম্যারাডোনার কাছে। একটা প্রতিশোধও তাতে নেওয়া হয়েছে ম্যারাডোনার। চার বছর আগে ন্যু ক্যাম্পের সেই রাতটা তিনি কীভাবে ভোলেন! আর্জেন্টাইন কিংবদন্তির জন্য এমনিতেও ১৯৮২ বিশ্বকাপের উদ্বোধনী ম্যাচটাকে ভোলা সম্ভব ছিল না। বেলজিয়ামের বিপক্ষে সেই ম্যাচেই যে তাঁর বিশ্বকাপ অভিষেক। আর সেই ম্যাচেই কিনা আগেরবারের চ্যাম্পিয়নদের ১ ০ গোলে হারিয়ে দিল বেলজিয়াম!  ‘প্রতিশোধ’ শব্দটা আসছে এ কারণেই। ১৯৮৬ বিশ্বকাপে মেক্সিকো সিটির অ্যাজটেকা স্টেডিয়ামের দ্বিতীয় সেমিফাইনালে বলতে গেলে ম্যারাডোনা একাই উড়িয়ে দিলেন বেলজিয়ামকে। সেটি এনজো শিফো ইয়ান কুলেমান্স এরিক গেরেটসদের নিয়ে গড়া বেলজিয়ামের প্রথম সোনালি প্রজন্ম। যাঁদের অসহায় চোখে দেখতে হলো ম্যারাডোনা নামের এক ঝড় কেমন এক ফুৎকারে নিভিয়ে দিচ্ছে তাঁদের স্বপ্নের বাতি।  ঠিক আগের ম্যাচে কোয়ার্টার ফাইনালে ইংল্যান্ডের বিপক্ষে ফুটবল ইতিহাসের সবচেয়ে আলোচিত দুটি গোল ম্যারাডোনার। ‘ঈশ্বরের হাত’ দিয়ে করা প্রথম গোলের পর ইংল্যান্ডের পাঁচজন খেলোয়াড়কে কাটিয়ে বিখ্যাত সেই গোল। অবিশ্বাস্য সেই গোলের ধারাবাহিকতাটা যেন সেমিফাইনালেও বয়ে নিয়ে এলেন ম্যারাডোনা। ম্যাচে বেলজিয়ানদের যত সুখস্মৃতি, তার সবই প্রথমার্ধের। তাঁদের ফরোয়ার্ডরা বসে ছিলেন নিষ্কর্মা হয়ে। তবে আলসেমির সুযোগ ছিল না বেলজিয়ান ডিফেন্ডারদের। ম্যারাডোনা, বুরুচাগা, ভালদানোদের সামলাতেই ব্যতিব্যস্ত ছিলেন তাঁরা। প্রথমার্ধে কাজটা ভালোই করেছেন তাঁরা, প্রথম ৪৫ মিনিটে আর্জেন্টিনা যে কোনো গোল করতে পারেনি। ম্যারাডোনা ভাবলেন, এখন কিছু করতে হয়। করলেনও। অসাধারণ দুই গোল। ৫১ মিনিটে বেলজিয়ামের পেনাল্টি বক্সে বুরুচাগার থ্রু ধরে গায়ে লেপটে থাকা প্রতিপক্ষ দুই ডিফেন্ডারকে দর্শক বানিয়ে বাঁ পায়ে দারুণ এক টোকায় প্রথম গোল। আট মিনিট পর আরেকটি অসাধারণ মুহূর্ত, ম্যারাডোনার আরেকটি অসাধারণ গোল। ব্যক্তিগত নৈপুণ্যের অসাধারণ প্রদর্শনীতে চার চারজন বেলজিয়ান ডিফেন্ডারকে দর্শক বানিয়ে পেয়ে গেলেন দ্বিতীয় গোল। পরের আধা ঘণ্টায় আর গোলটোল হলো না। আর্জেন্টিনা জিতল ২ ০ গোলেই। পরে তো জার্মানিকে হারিয়ে বিশ্বকাপই জিতল দলটি। অন্যদিকে তৃতীয় হওয়ার সান্ত্বনাও জোটেনি বেলজিয়ামের, তৃতীয় স্থান নির্ধারণী ম্যাচে ফ্রান্সের কাছে হেরে যায় ২ ৪ গোলে।",sports
মৌসুম শেষেই জুভেন্টাসকে বিদায় বলে দেবেন বুফন,"জুভেন্টাস ছাড়ার ঘোষণা দিলেন জিয়ানলুইজি বুফন। ৪০ বছর বয়সী এই চিরসবুজ গোলরক্ষক শনিবার ‘জুভ’দের হয়ে শেষ ম্যাচটা খেলবেন। তবে অবসর নিয়ে এখনই চূড়ান্ত কোনো সিদ্ধান্ত নেননি তিনি পার্মা থেকে ২০০১ সালে তাঁকে ৫২ মিলিয়ন ইউরোয় কিনেছিল জুভেন্টাস। গোলরক্ষকদের মধ্যে এটাই ট্রান্সফারের বিশ্ব রেকর্ড। ১৭ বছর পর জিয়ানলুইজি বুফন যখন জুভেন্টাস ছাড়ছেন, রেকর্ডটা তখনো অমলিন।  ঠিকই পড়েছেন। জুভেন্টাস ছাড়ার ঘোষণাই দিয়েছেন বুফন। শনিবার ভেরোনার বিপক্ষে সিরি আ তে শেষ ম্যাচ খেলবে চ্যাম্পিয়ন জুভেন্টাস। এই ম্যাচ দিয়েই ‘তুরিনের ওল্ড লেডি’দের সঙ্গে দেড় দশকের বেশি সময়ের সম্পর্ক ছিন্ন করবেন বুফন। তবে হাতের গ্লাভস জোড়া এখনই খুলে রাখছেন না। ৪০ বছর বয়সী এই গোলরক্ষক নিজের ভবিষ্যৎ নিয়ে সিদ্ধান্ত চূড়ান্ত করতে আরও কিছুদিন সময় নেবেন।  জুভেন্টাস ছেড়ে যাওয়া প্রসঙ্গে বুফন বলেন, ‘শনিবার জুভেন্টাসের হয়ে শেষ ম্যাচটা খেলব। একটি রোমাঞ্চকর অভিযাত্রার সমাপ্তি টানার এটাই সেরা উপায়।’ ভেরোনার বিপক্ষে এই ম্যাচটা শেষে ‘স্কুদেত্তো’ জয়ের উৎসব করবে জুভেন্টাস। সেই উৎসবে বুফন যে মধ্যমণি হবেন, তা বলাই বাহুল্য।  চ্যাম্পিয়নস লিগ থেকে জুভেন্টাস ছিটকে পড়ার পর ইতালির চিরসবুজ এই গোলরক্ষক অবসরের সিদ্ধান্ত প্রায় নিয়েই ফেলেছিলেন। কিন্তু ‘আকর্ষণীয় কিছু প্রস্তাব’ তাঁকে অবসরের সিদ্ধান্ত থেকে সরিয়ে এনেছে। বুফন নিজেই বলেছেন, ‘কিছুদিন আগপর্যন্তও জানতাম খেলা ছেড়ে দেব। কিন্তু এখন সামনে কিছু আকর্ষণীয় প্রস্তাব রয়েছে।’ বিবিসি জানিয়েছে, মাঠ ও মাঠের বাইরের দায়িত্ব নেওয়ার কয়েকটি প্রস্তাব পেয়েছেন বুফন। অর্থাৎ সম্ভবত অন্য কোনো ক্লাবের গোলরক্ষক কিংবা কোচিংয়েও নেমে পড়তে পারেন। তবে ‘জুভ’দের হয়ে ১১ বার সিরি ‘আ’ জয়ী বুফন জানিয়েছেন, অন্য কোনো ইতালিয়ান ক্লাবে যোগ দেবেন না তিনি।  জুভেন্টাস সভাপতি আন্দ্রেয়া অ্যাগনেল্লিও বুফনের যেকোনো সিদ্ধান্তের সঙ্গেই আছেন। অ্যাগনেল্লির উক্তি, ‘সে যে সিদ্ধান্তই নিক না কেন, আমার পূর্ণ সমর্থন পাবে। মাঠে ও মাঠের বাইরে সে অনেক প্রস্তাব পেয়েছে।’",sports
তিন বছর পর সাব্বিরের সেঞ্চুরি,"চট্টগ্রামে জহুর আহমেদ চৌধুরী স্টেডিয়ামে তৃতীয় দিনে শ্রীলঙ্কা ‘এ’ দলের বিপক্ষে সেঞ্চুরি করেছেন সাব্বির রহমান ও মোসাদ্দেক হোসেন। দুজনের দুর্দান্ত ব্যাটিংয়ে বড় সংগ্রহের দিকে এগোচ্ছে বাংলাদেশ ব্যাট কথা বলছে না নিয়মিত, মাঠের বাইরে জড়িয়ে পড়ছেন নানা বিতর্কে। নানা ঘটনায় চাপ ঘিরে ধরেছে সাব্বির রহমানকে। অবশেষে আত্মবিশ্বাস ফিরে পাওয়ার এক সেঞ্চুরি পেলেন বাংলাদেশ দলের এই ব্যাটসম্যান। জহুর আহমেদ চৌধুরী স্টেডিয়ামে শ্রীলঙ্কা ‘এ’ দলের বিপক্ষে আজ পেয়েছেন সেঞ্চুরির দেখা। প্রথম শ্রেণির ক্রিকেটে নিজের চতুর্থ সেঞ্চুরিটা পেতে সাব্বিরের লেগে গেল প্রায় তিন বছর।  সাব্বিরের সঙ্গে দুর্দান্ত খেলেছেন বাংলাদেশ ‘এ’ দলের অধিনায়ক মোসাদ্দেক হোসেনও। দুজনের সেঞ্চুরির সৌজন্যে আজ চট্টগ্রামে শ্রীলঙ্কানদের দারুণ জবাব দিচ্ছে বাংলাদেশ ‘এ’। প্রতিবেদন লেখা পর্যন্ত বাংলাদেশ ‘এ’ দলের স্কোর ৪ উইকেটে ৩৫৪। এখনো পিছিয়ে ৯৫ রানে। ২ উইকেটে ৪৪ রান নিয়ে আজ তৃতীয় দিন শুরু করা বাংলাদেশ ‘এ’ দল ৭৪ রান তুলতেই হারিয়ে ফেলে ৩ উইকেট। মোসাদ্দেক সাব্বিরের দুর্দান্ত জুটির শুরু এরপরই। চতুর্থ উইকেট জুটিতে যোগ করা তাঁদের ২০৯ রান শ্রীলঙ্কানদের চোখে চোখ রেখে জবাব দিতে সহায়তা করেছে বাংলাদেশ ‘এ’ দলকে।  টানা দুই প্রথম শ্রেণির ম্যাচে সেঞ্চুরি পাওয়া মোসাদ্দেক থেমেছেন ১৩৫ রানে। তবে সাব্বির এখনো চালিয়ে যাচ্ছেন। অপরাজিত আছেন ১৪১ রানে। প্রথম শ্রেণির ক্রিকেটে সাব্বির সবশেষ সেঞ্চুরি পেয়েছেন ২০১৫ সালের সেপ্টেম্বরে, বেঙ্গালুরুতে ভারত ‘এ’ দলের বিপক্ষে। মাঠে, মাঠের বাইরে নানা বিতর্কে ঘিরে ধরা চাপ থেকে মুক্তি পেতে সেঞ্চুরিটা সাব্বিরের জন্য টনিক হিসেবে কাজ করবে নিশ্চিত।",sports
রিয়াল মাদ্রিদেই থাকছেন মদরিচ,"লুকা মদরিচকে হারানো নিয়ে শঙ্কায় ছিল রিয়াল মাদ্রিদ। কারণ, ইন্টার মিলান তাঁকে বেশি পারিশ্রমিক দেওয়ার লোভ দেখিয়ে দলে ভেড়ানোর চেষ্টা করেছে। মদরিচকে ধরে রাখতে তাই পারিশ্রমিক বাড়ানোর সিদ্ধান্ত নিয়েছে রিয়াল। এদিকে মদরিচও পরিবারের সঙ্গে কথা বলে রিয়ালে থেকে যাওয়ার সিদ্ধান্ত নিয়েছেন রাশিয়া বিশ্বকাপের সেরা খেলোয়াড়কে হারানোর শঙ্কায় ছিল রিয়াল মাদ্রিদ। তা কাটিয়ে উঠতে কাজে দিয়েছে পারিশ্রমিক বাড়ানোর কৌশল। হ্যাঁ, ঠিকই ধরেছেন; রিয়াল ছাড়ছেন না লুকা মদরিচ। স্প্যানিশ সংবাদমাধ্যম জানিয়েছে, পারিশ্রমিক বাড়ানোর পর রিয়ালে থেকে যাওয়ার সিদ্ধান্ত নিয়েছেন এই ক্রোয়াট মিডফিল্ডার।  বিশ্বকাপ শুরুর আগে থেকেই মদরিচের পিছু ছুটেছে ইন্টার মিলান। তাঁর সঙ্গে ২০২০ সাল পর্যন্ত চুক্তি থাকলেও রিয়াল এ খবর জেনেছে বেশ দেরিতে। তবে খবরটি কানে আসার পরই মদরিচের ‘রিলিজ ক্লজ’ ৭৫০ মিলিয়ন ইউরো জানিয়ে দিয়ে রিয়াল বুঝিয়ে দিয়েছিল, মদরিচ বিক্রির জন্য নয়। কিন্তু শঙ্কা হলো মদরিচ নিজে চলে যেতে চাইলে তাঁকে তো আটকানো যাবে না। ৩২ বছর বয়সী এই মিডফিল্ডার শুধু বেতনের জন্য মাদ্রিদ ছাড়তে চাইছেন বলে মনে করেছিল রিয়াল। মদরিচের ক্যারিয়ারে বড় চুক্তির এটাই শেষ সুযোগ। সময় আর ফর্মও তাঁর পক্ষে। এখন যদি বাড়িয়ে নিতে না পারেন, তাহলে আর কখন?  রিয়াল এ ব্যাপারটা বুঝতে পেরেই মদরিচের পারিশ্রমিক বাড়িয়েছে। তাতে কাজও হয়েছে। স্প্যানিশ সংবাদমাধ্যম এএস জানিয়েছে, রিয়াল ঘনিষ্ঠদের এই ক্রোয়াট তারকা বলেছেন, তিনি থাকছেন। শুক্রবার সকালে রিয়ালের হয়ে অনুশীলনের ছবি টুইট করে মদরিচের ক্যাপশন, ‘ব্যাক টু ওয়ার্ক’ অর্থাৎ কাজে ফিরলাম। মোটামুটি এরপরই রিয়াল সমর্থকেরা ধরে নেন, সান্তিয়াগো বার্নাব্যু ছাড়ছেন না মদরিচ। এএস জানিয়েছে, লুকা মদরিচ নিজের সিদ্ধান্তটা নিয়েছেন। পরিবারের সঙ্গে কথা বলার পর তিনি সিদ্ধান্ত নিয়েছেন রিয়ালেই থাকবেন।  স্প্যানিশ সংবাদমাধ্যম স্পোর্ত জানিয়েছে, রিয়ালের বেতন কাঠামোয় এত দিন তৃতীয় গ্রেডে পারিশ্রমিক পেতেন মদরিচ। তাঁর পারিশ্রমিক ছিল বছরে সাড়ে ৬ মিলিয়ন ইউরো। ইন্টার তাঁকে বছরে ১০ মিলিয়ন ইউরো বেতন দেওয়ার লোভ দেখিয়েছিল। কিন্তু মদরিচকে ধরে রাখতে বছরে তাঁকে ১১ মিলিয়ন ইউরো পারিশ্রমিক দেওয়ার সিদ্ধান্ত নিয়েছে রিয়াল।  রিয়াল অধিনায়ক সার্জিও রামোসও একই অঙ্কের (১১ মিলিয়ন ইউরো) পারিশ্রমিক পেয়ে থাকেন। মার্কা ব্যাপারটি নিশ্চিত করে জানিয়েছে, অধিনায়ক সার্জিও রামোসের সমান বেতন পাবেন তিনি (মদরিচ) । দুই পক্ষ শিগগিরই নতুন চুক্তিপত্রে সই করবে বলে জানিয়েছে স্প্যানিশ সংবাদমাধ্যম।",sports
ছোট পর্দায় আজ,টেলিভিশনের পর্দায় আজ যে খেলাগুলো দেখবেন     চতুর্থ ওয়ানডে   সনি ইএসপিএন     শ্রীলঙ্কা দক্ষিণ আফ্রিকা   বেলা ৩টা    টেনিস     সনি ইএসপিএন     রজার্স কাপ      রাত ১১টা     টি টোয়েন্টি    স্টার স্পোর্টস ১    তামিলনাড়ু প্রিমিয়ার লিগ  সন্ধ্যা ৭ ৪৫ মি.     গলফ    সনি টেন গলফ এইচডি      পিজিএ চ্যাম্পিয়নশিপ     সন্ধ্যা ৭ ৩০ মি.ও রাত ১০ ৩০ মি.    সিপিএল     স্টার স্পোর্টস ২     ত্রিনবাগো সেন্ট লুসিয়া   আগামীকাল সকাল ৬টা     প্রিমিয়ার লিগ   স্টার স্পোর্টস সিলেক্ট ১     ফুটবল টুডে       সন্ধ্যা ৬ ৩০ মি,sports
"যাক, চার দিন তো খেলেছে দক্ষিণ আফ্রিকা!","শ্রীলঙ্কা  ৩৩৮ ও ২৭৫৫ ডি.  দক্ষিণ আফ্রিকা ১২৪ ও ২৯০ (লক্ষ্য ৪৯০)  শ্রীলঙ্কা ১৯৯ রানে জয়ী   অনুমিত ব্যাপারটাই হলো। শ্রীলঙ্কার মাটিতে টেস্ট সিরিজে ধবল ধোলাই হয়েছে দক্ষিণ আফ্রিকা। লঙ্কা ভূমে স্পিনের নাগপাশে বাঁধা পড়ে ধূলিসাৎ হলো আরেক পেসবান্ধব দল। এসএসসিতে দুই টেস্ট সিরিজের শেষ ম্যাচে দক্ষিণ আফ্রিকাকে ১৯৯ রানে হারিয়ে দিয়েছে শ্রীলঙ্কা। প্রোটিয়ারা চাইলে এ থেকেও সান্ত্বনা খুঁজে নিতে পারে, অন্তত চতুর্থ দিনের আধা বেলা তো মাঠে ছিল তারা!  না, মোটেও মজা করা হচ্ছে না। ফর্মের চূড়াতে থেকেও শ্রীলঙ্কায় এসে ৩ ০ ব্যবধানে সিরিজ হেরে গিয়েছিল স্টিভ স্মিথ ও তাঁর দলবল। সে কথা চিন্তা করলে দক্ষিণ আফ্রিকা তো সফরের শুরু থেকেই নতজানু। সিরিজের শেষ ইনিংসে এসে যে তারা লড়াই করতে পেরেছে, এতেই তৃপ্তি খুঁজে নিতে পারে দলটি। অন্তত লঙ্কা ভূমে দক্ষিণ আফ্রিকার কেউ বোঝাতে পারলেন চেষ্টা করলে স্পিনটা একটু হলেও খেলতে পারেন তারা।  দলের সেরা ও মূল ভরসারা যখন শ্রীলঙ্কার অর্থোডক্স স্পিনারদের সামান্য বাঁকেই খাবি খাচ্ছেন, সেখানে ব্যতিক্রম হয়ে দাঁড়িয়ে গেলেন থিউনিস ডি ব্রুইন ও টেন্ডা বাভুমা। ক্রমাগত সুইপ করে গেছেন বলে একটু আপত্তি জাগতে পারে কিন্তু এমন উইকেটে সুইপকে আশ্রয় করে নেওয়াটাই যে ভালো, সেটিই মনে করিয়েছেন এ দুজন। সিরিজের প্রথম তিন ইনিংসে ১২৬, ৭৩ আর ১২৪ রানে গুটিয়ে যাওয়া দক্ষিণ আফ্রিকা গতকালও ১১৩ রানেই পঞ্চম উইকেট হারিয়ে ফেলেছিল তারা। আরেকটি লজ্জাই তখন অপেক্ষা করছিল সফরকারীদের জন্য। তিন দিনের মধ্যেই আরেকটি টেস্ট হেরে যাওয়া তখন সময়ের ব্যাপার বলেই মনে হচ্ছিল। বাভুমা আর ডি ব্রুইন সে বালির বাঁধে হালকা একটু সিমেন্ট ঢাললেন। এতে টেস্ট শুধু চতুর্থ দিনেই গড়ায়নি, আজ মধ্যাহ্নবিরতিও পেরিয়ে গেছে হাতে তিন উইকেট নিয়ে। ১২৩ রানে জুটি গড়ে বাভুমা ৬৩ রানে ফিরেছেন। ডি ব্রুইন তো ক্যারিয়ারের প্রথম ফিফটিকে সেঞ্চুরিতেই টেনে নিয়েছেন। আগের তিন ইনিংসে একবারও পঞ্চাশ পেরোতে না পারা দলের দুই ব্যাটসম্যানই সেটি করে ফেলেছেন আজ।  বাভুমা ডি ব্রুইনের জন্যই অনেক দিন পর রঙ্গনা হেরাথকে একটু বেশি কষ্ট করতে হলো। এর আগে সিরিজে দিলরুয়ান পেরেরা, সান্ডাকান ও আকিলা আনোয়ারাই আগে ভাগে উইকেট শিক্ষার করে নিয়ে যেতেন। আজ এই দুই প্রোটিয়া ব্যাটসম্যানের জন্য হেরা থকেই দায়িত্ব বুঝে নিতে হলো। ৯৮ রানের ৬ উইকেট তুলে নিয়ে ৩৪তম বারের মতো ইনিংসে ৫ উইকেট বুঝে নিয়েছেন এই বাঁহাতি স্পিনার। এতেই টি কুইন থামলেন ১০১ রানে, দলকে ২৮০ রানে রেখে। দক্ষিণ আফ্রিকারও গুছিয়ে যেতে আর মাত্র ১০ রান লেগেছে।",sports
ক্রিকেটার প্রধানমন্ত্রী হচ্ছে দেখে খুশি কপিল,"ইমরান খানের শপথ অনুষ্ঠানে যোগ দিতে পাকিস্তান তেহরিক ই ইনসাফের (পিটিআই) কাছ থেকে ফোন পেয়েছেন ভারতের বিশ্বকাপজয়ী প্রথম অধিনায়ক কপিল দেব। কিন্তু তিনি চান আনুষ্ঠানিক আমন্ত্রণপত্র। সেটি পেলেই শপথ অনুষ্ঠানে যোগ দিতে চান কপিল প্রধানমন্ত্রী হতে চলেছেন পাকিস্তানের বিশ্বকাপজয়ী অধিনায়ক ইমরান খান। শোনা গিয়েছিল তাঁর শপথ অনুষ্ঠানে যোগ দেবেন একসময়ের ক্রিকেট মাঠের প্রতিদ্বন্দ্বীরা। সুনীল গাভাস্কার, নভজোৎ সিং সিধু আর কপিল দেবকে নাকি আমন্ত্রণও জানানো হয়েছিল। কিন্তু কপিল জানিয়েছেন, তাঁকে আনুষ্ঠানিক আমন্ত্রণপত্র পাঠানো না হলেও তিনি সেখানে যেতে আগ্রহী।  আনুষ্ঠানিক আমন্ত্রণপত্র না পেলেও ইমরানের রাজনৈতিক দল তেহরিক ই ইনসাফ পাকিস্তানের (পিটিআই) পক্ষ থেকে কপিলকে ফোনে আমন্ত্রণ জানানো হয়েছে। এটা কপিল নিজেই বলেছেন, ‘আমি ইমরানের দলের কাছ থেকে একটা ফোন কল পেয়েছি। তারা আমাকে শপথ অনুষ্ঠানে যোগ দেওয়ার আমন্ত্রণ জানিয়েছে। কিন্তু সেটি তো লিখিত কিছু নয়। আমি লিখিত আমন্ত্রণের জন্য অপেক্ষা করছি। একটা চিঠি বা ই মেইল এ জাতীয় কিছু।  আনুষ্ঠানিক আমন্ত্রণ পেলে ইমরানের শপথ অনুষ্ঠানে যোগ দিতে আপত্তি নেই ভারতের প্রথম বিশ্বকাপজয়ী অধিনায়কের, ‘আমি চাই যোগ দিতে। কেবল লিখিত আমন্ত্রণ পেতে হবে। আমি ইতিমধ্যেই ইমরানকে নির্বাচনে জয়লাভ করায় আর পাকিস্তানের নতুন প্রধানমন্ত্রী নির্বাচিত হওয়ায় অভিনন্দিত করেছি।’ইমরানকে কী বলে অভিনন্দিত করেছেন কপিল? ভারতের এই কিংবদন্তি ক্রিকেটার জানিয়েছেন, তাঁর অভিনন্দন জানানোর ভাষাটা ছিল অনেকটাই ক্রিকেট মাঠের মতো, ‘আমি বলেছি, ওয়েল ডান ইয়ংম্যান।’ ইমরানের এই বিজয়ে দারুণ খুশি কপিল, ‘আমি খুব খুশি হয়েছি যে একজন ক্রিকেটার একটি দেশের সরকারপ্রধানের দায়িত্ব নিতে যাচ্ছে। ইমরান ২০টি বছর ধরে পাকিস্তানের রাজনীতির মাঠে নিরলস পরিশ্রম করে গেছে। সে এর ফল পেয়েছে নির্বাচনে জিতে। আমি আশা করছি সে প্রধানমন্ত্রী হিসেবেও একইভাবে দেশের জন্য কাজ করে যাবে। ক্রিকেট মাঠে সে ছিল দুর্দান্ত নেতা। তার দারুণ নেতৃত্বে পাকিস্তান দল খুব ভালো করেছিল। প্রধানমন্ত্রী হিসেবেও সে সেই নেতৃত্বই দিয়ে যাবে তার দেশকে এটা আমার প্রত্যাশা।’",sports
কার নাম কাটা পড়বে? রোনালদো না সুয়ারেজ?,"‘এ’ এবং ‘বি’ গ্রুপের ম্যাচগুলোর নিষ্পত্তি ঘটেছে। আসুন, দেখে নিই এ দুটি গ্রুপ থেকে শেষ ষোলোর নকআউট মঞ্চে কে কার মুখোমুখি হবে কাল রাশিয়া উরুগুয়ে ম্যাচে জিতেছে লাতিন দেশটি। ৩ ০ গোলের সেই জয়ে ‘এ’ গ্রুপ চ্যাম্পিয়ন হওয়া নিশ্চিত হয় উরুগুয়ের। আর হারে একই গ্রুপের রানার্সআপ দল হিসেবে শেষ ষোলোয় ওঠে স্বাগতিকেরা। তখন থেকেই অপেক্ষা ছিল শেষ ষোলোয় কোন দুটি দলের মুখোমুখি হচ্ছে তারা। এই প্রশ্নের জবাবটা মিলেছে কাল রাতের শেষ দুটি ম্যাচে। যেখানে উত্তেজনার ‘রোলার কোস্টার’ এ চেপে শেষ ষোলো নিশ্চিত করেছে পর্তুগাল ও স্পেন।  তাতে একটি ব্যাপার নিশ্চিত হয়েছে। ৩০ জুন থেকে শুরু হতে যাওয়া শেষ ষোলোর লড়াইয়ে বাড়ির পথ ধরতে হবে ক্রিস্টিয়ানো রোনালদো অথবা লুই সুয়ারেজকে। কেননা, সেদিন শেষ ষোলোর দ্বিতীয় ম্যাচে যে পর্তুগালের মুখোমুখি হবে উরুগুয়ে। ‘এ’ গ্রুপ চ্যাম্পিয়ন হিসেবে ‘বি’ গ্রুপের রানার্সআপ দল পর্তুগালের মুখোমুখি হবেন অস্কার তাবারেজের শিষ্যরা। দুটি বড় দলের এই লড়াইয়ে থাকবে খণ্ড খণ্ড দ্বৈরথও। যেমন ধরুন, রোনালদো বনাম ডিয়েগো গোডিন কিংবা পেপে বনাম সুয়ারেজ। কাজানে ম্যাচটি অনুষ্ঠিত হবে বাংলাদেশ সময় রাত ১২টায়।  স্পেন ‘বি’ গ্রুপের চ্যাম্পিয়ন দল হিসেবে শেষ ষোলোয় উঠেছে। কোয়ার্টার ফাইনালে ওঠার লড়াইয়ে তাঁদের প্রতিপক্ষ পর্তুগালের চেয়ে তুলনামূলক সহজ। ১ জুলাই মস্কোর লুঝনিকি স্টেডিয়ামে স্বাগতিক রাশিয়ার মুখোমুখি হবে একবারের বিশ্ব চ্যাম্পিয়নরা। এই ম্যাচটাও মাঠে গড়াবে বাংলাদেশ সময় রাত ৮টায়।  শেষ ষোলোয় গ্রুপ ‘এ’ আর ‘বি’ কে কাকে পাচ্ছেপর্তুগাল বনাম উরুগুয়ে ৩০ জুন, রাত ১২টা (বাংলাদেশ সময়) স্পেন বনাম রাশিয়া ১ জুলাই, রাত ৮টা (বাংলাদেশ সময়",sports
বিশ্বকাপ ছাড়লে ১৫ মিলিয়ন ডলার কামাতে পারতাম!,"শ্রীলঙ্কান ক্রিকেট বোর্ডের (এসএলসি) সাবেক সভাপতি থিলাঙ্গা সুমাথিপালা ম্যাচ পাতানোর অভিযোগ তুলেছিলেন অর্জুনা রানাতুঙ্গা ও অরবিন্দ ডি সিলভার বিপক্ষে। লঙ্কান ক্রিকেটের এই দুই জীবন্ত কিংবদন্তি সংবাদ সম্মেলনে অভিযোগটি অস্বীকার করেছেন অর্জুনা রানাতুঙ্গা আর অরবিন্দ ডি সিলভা শ্রীলঙ্কান ক্রিকেটের দুই দিকপাল। কিন্তু তাঁদের দিকে ম্যাচ পাতানোর আঙুল ওঠায় অনেকেই ভ্রু কুচকাচ্ছেন। তা হওয়াটাই স্বাভাবিক! শ্রীলঙ্কার ছোট দল থেকে বড় দলে রূপান্তরিত হওয়ার পেছনে এ দুজনের অবদানের যে শেষ নেই। কিন্তু তাঁদের বিপক্ষেই ম্যাচ পাতানোর অভিযোগ তুলেছিলেন শ্রীলঙ্কা ক্রিকেটের সাবেক সভাপতি থিলাঙ্গা সুমাথিপালা। এবার সেই অভিযোগ অস্বীকার করলেন রানাতুঙ্গা ও ডি সিলভা।  সুমাথিপালা এর আগে অভিযোগ করেন, ১৯৯৪ সালে লক্ষ্ণৌ টেস্ট ছেড়ে দেওয়ার জন্য রানাতুঙ্গা আর ডি সিলভা এক ভারতীয় জুয়াড়ির কাছ থেকে নগদ ১৫ হাজার ডলার ঘুষ নিয়েছিলেন। সে সময় তাঁদের বিরুদ্ধে শ্রীলঙ্কান ক্রিকেট বোর্ড কোনো প্রকার তদন্ত চালানো থেকে নিজেদের বিরত রেখেছিল। কিন্তু এই অভিযোগ অস্বীকার করেছেন ১৯৯৬ বিশ্বকাপজয়ী রানাতুঙ্গা ও ডি সিলভা। কলম্বোয় এক সংবাদ সম্মেলনে ডি সিলভাকে সঙ্গে নিয়ে রানাতুঙ্গা বলেন, ‘আমরা কখনো কোনো ঘুষ নিইনি এবং ম্যাচও পাতাইনি।’ সুমাথিপালা শ্রীলঙ্কান ক্রিকেট বোর্ডের (এসএলসি) সভাপতির দায়িত্বে থাকতে তাঁর অধীনে কমিটিতে কাজ করেছেন ডি সিলভা। শ্রীলঙ্কান ক্রিকেটের অন্যতম সেরা ব্যাটসম্যানটির যুক্তি, ‘আমি যদি ম্যাচ পাতানোর সঙ্গে জড়িতই থাকি, তাহলে উনি (সুমাথিপালা) আমাকে তাঁর কমিটিতে রেখেছিলেন কেন?’ লঙ্কান সাবেক অধিনায়ক রানাতুঙ্গা সংবাদ সম্মেলনে বলেছেন, ‘১৫ হাজার ডলার নয়, বিশ্বকাপ ছেড়ে দিলে আমরা ১৫ মিলিয়ন ডলারও কামাতে পারতাম।  ১৯৯৪ সালে ভারতের বিপক্ষে সেই টেস্ট ইনিংস ও ১১৯ রানের ব্যবধানে হেরেছিল শ্রীলঙ্কা। দলের প্রথম ইনিংসে রানাতুঙ্গা ও ডি সিলভার স্কোর ছিল যথাক্রমে ৯ ও ১৩। দ্বিতীয় ইনিংসে ০ ও ১১।  তবে লঙ্কান ক্রিকেটের এই দুই জীবন্ত কিংবদন্তির বিপক্ষে ম্যাচ পাতানোর অভিযোগ এই প্রথম নয়। এর আগেও ২০০১ সালে উঠেছিল। তবে তদন্তের পর দুজনকেই দেওয়া হয়েছিল অব্যাহতি।",sports
